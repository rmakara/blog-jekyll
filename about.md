---
layout: page
title: O mnie
---

Mam na imię Rafał i od ponad czterech lat pracuję na miękkich stanowiskach w świecie software developmentu. W przeszłości przez 6 lat zarabiałem na życie - programując.

Pierwsze kroki, które doprowadziły mnie do pracy przy rozwoju oprogramowania, stawiałem w roku 2003, gdy HexEditorem modyfikowałem pamięć w celu zwiększenia umiejętności swojej postaci w Diablo 2. Następnie nastały czasy takich technologii i narzędzi jak Webmajster 2.0, Macromedia Flash MX oraz mIRC Scripting. Ten ostatni, w latach 2005-2006 umożliwił mi stworzenie bota wykorzystywanego przez ponad 1000 osób do tworzenia tymczasowych zespołów do gry przeciwko klanom w grze Wolfenstein: Enemy Territory. Bot został stworzony pod szyldem współzałożonego przeze mnie kanału IRC organizującego turnieje gier online (200+ uczestników największego), gdzie występowałem pod pseudonimem RaVeN (eSports.pl: [Mercowa rewolucja!](http://www.esports.pl/news/mercowa-rewolucja/11533/strona/1/kom), [2v2 xMasCup - zakończony!](http://www.esports.pl/news/2v2-xmascup---zakonczony/11893/strona/1/kom), [#merc.pl 1o1 MultiGaming CUP](http://www.esports.pl/news/mercpl-1o1-multigaming-cup/12559/strona/1/kom)). Udało się to gdy miałem 15 lat, bo nie wiedziałem, że to może być trudne. Dzisiaj - 15 lat później - bym nie potrafił. :)

Około roku 2008 stałem się [script kiddie](https://pl.wikipedia.org/wiki/Script_kiddie) edukującym się na społeczności pewnego świata gier online. W międzyczasie, technikum do którego uczęszczałem przekazywało mi podstawową wiedzę z zakresu programowania strukturalnego.

Przez te wszystkie lata, dotykałem również tematów nagrywania filmów wideo (kamera), montażu wideo (Adobe Premiere Pro, Sony Vegas), efektów specjalnych (Adobe After Effects), grafiki 3D (3ds Max, Blender), grafiki 2D (Adobe Photoshop).

W roku 2010 nastał czas weekendowych studiów w Polsko-Japońskiej Wyższej Szkole Technik Komputerowych i pracy komercyjnej…

# Blog? Why?!

Nigdy nie byłem programistą z krwi i kości, a raczej gościem rozwiązującym problemy przy pomocy programowania. Od dnia zostania project managerem staram się stale rozwijać moją wiedzę techniczną. Mimo to, straciłem tak zwany hands-on experience. Prowadzenie bloga jest jedną z aktywności, która w mojej ocenie nie pozwoli mi w pełni zardzewieć. :)

# Kontakt

LinkedIn: [https://www.linkedin.com/in/rafalmakara/](https://www.linkedin.com/in/rafalmakara/)
