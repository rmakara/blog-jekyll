---
layout: post
title: Mój pierwszy open source - Event Storming, scenariusz warsztatu
image: /assets/20190122_header.jpg
description: Chcesz przeprowadzić w firmie warsztat z event stormingu, a nie masz pomysłu na scenariusz? Udostępniam!
---

# Zmiany

Trzy miesiące temu rozpocząłem najbardziej istotną dla mnie serię artykułów mówiącą o tym czym zajmuje się project manager. W dalszym ciągu pamiętam o jej skończeniu i jest to moim celem na najbliższe miesiące. 

Ostatnio jednak sporo się działo. Zmieniłem miasto zamieszkania i po prawie dziewięciu latach - wyszedłem z branży wytwarzania oprogramowania. Chwilowo nie mam mocy na dokończenie cyklu, ale udało mi się wypełnić moją małą, wewnętrzną potrzebę publikowania (mam nadzieję, że) użytecznych treści.

# Pierwszy open source

Mimo sześciu programistycznych lat w moim CV, nigdy nie byłem prawdziwym programistą. Zawsze chciałem kontrybuować do projektów open source, ale brakowało mi pasji do pisania kodu, aby ostatecznie to zrobić. Największe osiągnięcie w tym zakresie to zachęcenie kilku osób do kontrybucji do repozytorium Magento 2 w ramach budowania swoich umiejętności, CV, pewności siebie i otwarcia się na wielki świat. To był sukces! :)

Jeżeli jednak sam nie potrafię usiąść do kodowania, a chcę coś opublikować to musiałem znaleźć inny sposób na zrobienie kilku commitów. Z pomocą przyszedł...

# Event Storming

Jakiś czas temu przeprowadziłem warsztaty z event stormingu w dwóch firmach. W jednej były mega udane, w drugiej w miarę (mogłem to zrobić lepiej :p). W obydwu przypadkach posłużyłem się dość podobnym scenariuszem warsztatów. Dzielę się nim na Githubie. Zawiera materiały dla zespołu developerskiego oraz wszechwiedzącego eksperta domenowego. Teksty zostały przygotowane w dwóch wersjach językowych - polskiej i angielskiej. Scenariusz dotyczy - wypożyczalni gier.

# Do it!

Jeżeli chcesz przeprowadzić w swojej firmie warsztat z event stormingu, a nic o nim nie wiesz - zrób to! Lepszej okazji do nauki nie będzie. :)

Obejrzyj:
* [GOTO 2018 • 50.000 Orange Stickies Later • Alberto Brandolini](https://www.youtube.com/watch?v=NGXl1D-KwRI),
* [Boiling Frogs 2018 - Mariusz Gil - Discovering unknown domain with Event Storming](https://www.youtube.com/watch?v=dhoXYRqghws).

Następnie wyrzeźbij prezentację na 20 minut, aby wdrożyć swoich kolegów i koleżanki w tematykę ES. 

Wejdź na:

* [awesome-eventstorming/workshops/games/rental/](https://github.com/mariuszgil/awesome-eventstorming/tree/master/workshops/games/rental).

Wydrukuj materiały i działaj. Będzie łatwiej i przyjemniej, niż się wydaje.

# Dlaczego warto?

A no dlatego, że event storming jest jedyną techniką, która trafiła do sekcji Adopt ostatniego [technology radaru](https://www.thoughtworks.com/radar/techniques) przygotowanego przez ThoughtWorks, czyli firmę w której pracuje np. Martin Fowler. 

A poza tym - to dobra zabawa.

# Credits

Zdjęcie z miniaturki tego postu zostało wykonane przez [aim-Studio](https://aim-studio.pl/) podczas warsztatów przeprowadzanych w [Divante](https://divante.co/).

