---
layout: post
title: Fist of five voting - Skala Likerta na palcach jednej ręki
image: /assets/20200313_header.jpg
description: W jaki sposób możemy szybko i efketywnie przeprowadzić głosowanie w grupie, gdy nie mamy pod ręką żadnego pisaka? Warto użyć palców.
article_language: pl
---

# Problem

Na spotkaniach projektowych zdarza się, że chcemy poznać opinię całej grupy na jakiś temat.  

Możemy wtedy zadać pytanie na głos i poprosić o komentarze. Osoby bardziej śmiałe będa miały większą siłę od tych małomównych. Być może nie poznamy opinii introwertyków. Może nie dowiemy się, że ktoś się nie zgadza z naszym pomysłem. Być może wystartujemy inicjatywę, która w (słusznej) opinii osób nieśmiałych jest bezsensowna.

Można to facylitować np. prosząc każdego o wypowiedzenie się po kolei. Przy czymś takim jednak każdy komentarz jest powodem do otwarcia długiej dyskusji, a także wpływa on również na wszystkie kolejne głosy.

# Przykład

Załóżmy, że w zespole 8-osobowym chcielibyśmy poznać odpowiedzi na poniższe pytania:

* Jak zrozumiały jest dla Was zakres tego epicu?
* Czy uważacie, że to nowe zadanie jest na tyle ważne, że powinniśmy dorzucić je do Sprint Backlogu już dziś (w połowie Sprintu)?
* Czy chcecie zaangażować się we wdrażanie tego pomysłu?

Przy otwartym zadawaniu tych pytań pozostawiam Wam wyobrażenie sobie jak będą wyglądały kolejne minuty po zadaniu tych pytań.

Możemy jednak zrobić to w mniej standardowy sposób przy użyciu techniki znanej jako Fist of five voting na którą natknąłem się w książce [Coaching Agile Teams, Lyssa Adkins](https://www.amazon.com/Coaching-Agile-Teams-ScrumMasters-Addison-Wesley/dp/0321637704).

# Fist of five voting

1. Wyjaśniamy działanie techniki.
2. Zadajemy pytanie / Przedstawiamy pomysł.
3. Odliczamy 3, 2, 1, bang (podobnie jak w kamień-papier-nożyce).
4. Każda z osób głosuje przez liczbę wyciągniętych palców dłoni. Wyniki możemy interpretować w zależności od zadanego pytania, np. w taki sposób:
    * pięść - Zdecydowanie nie!
    * 1 palec - Nie, widzę duże problemy, które musimy przegadać. 
    * 2 palce - Raczej nie, widzę pewne problemy, które musimy przegadać.
    * 3 palce - Niech będzie.
    * 4 palce - Ok, zróbmy to!
    * 5 palców - Zdecydowanie tak! Mogę poprowadzić ten temat.
5. Albo podejmujemy decyzję, albo omawiamy i ponownie głosujemy, albo przekładamy podjęcie decyzji na inny termin.

Czy nie wygląda to podobnie do [Skali Likerta](https://pl.wikipedia.org/wiki/Skala_Likerta)?

# Kiedy to nie zadziała?

Na przykład wtedy kiedy mamy wiele opcji do wyboru. W takiej sytuacji lepiej skorzystać z metody znanej jako dot-voting.

# Wielowymiarowość głosowania

Na ostatnim spotkaniu [Agile Wrocław](https://www.meetup.com/AgileWroclaw/events/269002028/) Paweł, który prowadził warsztat przytoczył jedno przemyślenie dotyczące [dot-vottingu](https://en.wikipedia.org/wiki/Dot-voting) zasłyszane od Radka, autora podcastu [Kanban przy kawie](https://kanbanprzykawie.pl/). 

Jeżeli używamy dot-vottingu, warto rozważyć głosowanie na więcej, niż 1 wymiar w kontekście danego problemu. Np. jeżeli naszym pytaniem byłoby _Co chcemy porobić w sobotę w grupie naszych znajomych?_, a dostępnymi odpowiedziami wyłonionymi we wcześniejszej dyskusji byłyby:

* Pójść na Musical Metro do Hali Stulecia o 19:00,
* Obejrzeć serial Pandemia na Netfliksie w domu u Edwarda o 20:00,
* Pójść do kina na film Dzentelmeni o 17:30.

A wymiarami do głosowania:

* Na co mamy największą ochotę?
* Wszystkie godziny są dla nas w miarę ok, ale która odpowiada nam najbardziej?

To oczywiście może zrodzić dodatkowy konflikt i być może nie pozwoli na szybkie podjęcie decyzji, ale wyobrażam sobie wiele sytuacji w których warto zastosować takie podejście.

Być może można przenieść to w jakiś sposób na fist of five voting?

# Więcej informacji

* \[1\] [Fist of five @ Google Images](https://www.google.com/search?q=fist+of+five+voting&source=lnms&tbm=isch&sa=X&ved=2ahUKEwiE-8DCpZroAhVMw4sKHdZzBpcQ_AUoAXoECA4QAw)
* \[2\] [Skala Likerta, Wikipedia](https://pl.wikipedia.org/wiki/Skala_Likerta)