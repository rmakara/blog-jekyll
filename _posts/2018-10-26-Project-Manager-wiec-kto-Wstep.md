---
layout: post
title: Project Manager, więc kto? Wstęp
image: /assets/20181026_header.jpg
description: Zadania wykonywane przez managerów w firmach IT nie są w pełni transparentne dla zespołów developerskich. Co robią project managerowie? Wyjaśnijmy!	
---

# Warto robić backupy

Przez ostatnie 6 miesiący nie pojawił się tutaj żaden artykuł. Jak się okazało, podczas przenoszenia danych z jednego komputera na drugi błędnie założyłem, że źródła tego bloga są umieszczone na Githubie. Nie było tam jednak edytowalnych plików z których Jekyll buduje strony statyczne. Musiałem odtworzyć wszystkie treści, źródła i style. Zebranie się do tego chwilę zajęło, ale jesteśmy z powrotem. :)

# Byłem project managerem

Przez ponad ostatnie dwa lata pracowałem jako project manager w firmie wytwarzającej oprogramowanie na zamówienie. W międzyczasie miałem też kontakt z wieloma project managerami z innych firm branży IT. Poza godzinami, czasami wspierałem układanie planów projektów IT pełniąc rolę konsultanta.

Gdy zaczynałem swoją przygodę z tym stanowiskiem miałem pewne wyobrażenie zakresu obowiązków jakie pełni się w tej roli. Świat oczywiście przyniósł garść niespodzianek i rzeczywistość okazała się być zdecydowanie inna. Często żartobliwie powtarzałem "będziesz zarządzał... mówili...". 

# Project manager w IT

Aktualnie pełnię odrobinę inną funkcję w firmie i chciałbym wykorzystać to jako etap do spisania doświadczeń z ostatnich lat, i opowiedzieć, czym zajmują się role miękkie. 

Za przykład posłuży nam project manager zatrudniony w software house. Z perspektywy osób pracujących w firmie, a w szczególności dla specjalistów technicznych, zakres obowiązków tzw. kierownika projektów często nie jest transparenty. Wierzę, że zwiększanie świadomości tego co robi każda ze stron prowadzi do lepszej współpracy całego zespołu, dlatego też pojawił się pomysł na ten cykl.

Seria artykułów będzie podzielona na konkretne zakresy aktywności project managera, będą to:

* [Project Manager, więc kto? Wstęp.](https://rmakara.github.io/Project-Manager-wiec-kto-Wstep)
* [Project Manager, więc kto? Sprzedaż, czyli RFI, RFP](https://rmakara.github.io/Project-Manager-wiec-kto-Sprzedaz-czyli-rfi-rfp)
* [Project Manager, więc kto? Analityka, czyli definiowanie zakresu projektu.](https://rmakara.github.io/Project-Manager-wiec-kto-Analityka-czyli-definiowanie-zakresu-projektu)
* Project Manager, więc kto? Praca zespołu, czyli "Scrum".
* Project Manager, więc kto? Zarządzanie projektami, czyli "Prince2".
* Project Manager, więc kto? Liderowanie i szefowanie, czyli decyzje i feedback.
* Project Manager, więc kto? Wspieranie firmy (organizacji), czyli spotkania.
* Project Manager, więc kto? Raportowanie i fakturowanie, czyli kasa.

# Częstotliwość

W związku z tym, że ostatnie miesiące były bardzo leniwe - artykuły będą pojawiać się co tydzień, w czwartki.

Stay tuned! :)

# Aktualizacja 2018-11-08

Przez ostatni rok odzywali się do mnie znajomi chcący rozpocząć pracę jako project manager z pytaniami _"jak zacząć?"_. To trudne do określenia, ponieważ rola project managera może być totalnie odmienna w różnych firmach. Jednemu z moich znajomych na szybko ułożyłem poniższą listę pytań, które miały nam pomóc w doborze materiałów dla niego. Dlaczego by się nią nie podzielić? :)

Jeżeli również chcesz zostać PMem - zachęcam do zapisania sobie odpowiedzi na te pytania przed przeczytaniem kolejnych artykułów z tej serii.

1. Jaki cel chcesz osiagnąć w ramach zdobywania tej wiedzy i do kiedy?
2. Co rozumiesz przez PMowanie?
3. Czy chcesz zarządzać projektami? Dlaczego?
4. Czy chcesz byc managerem? Dlaczego?
5. Czy pracować nad długoterminowym rozwojem jakiegoś produktu? Dlaczego?
6. Czy chcesz współpracować z zespołami programistycznymi, czy nie? Dlaczego?
7. Czy interesuje Ciebie sprzedaż? Dlaczego?
8. Jak się czujesz z motywowaniem innych?
9. Jak odnajdujesz się w braniu winy na siebie i jednoczesnym przekazywaniu zasług innym?
10. Czy dobrze się czujesz w rozmowach że coś robicie źle, wolno, za drogo? Czy chcesz to kontrować argumentami oraz pomysłami na poprawę, czy fochem?
11. Czy interesujesz się albo byłbyś w stanie zainteresować się użytecznością, UX Designem?
12. Czy poza samym zarządzaniem chciałbyś przeprowadzać analizy i rozkminiać jak później programiści powinni coś zrealizować?
13. Co wg Ciebie oznacza proces testowania?
14. Jakie wg Ciebie są zadania w pracy programisty?
15. Czy widzisz siebie w zarządzaniu budżetem tzn. masz milion do wykorzystania i masz go przeobrazić w gotowy produkt?
16. Jak się widzisz na spotkaniach z komitetem sterującym, czyli raportowaniem na żywo przed prezesami firm?
17. Jak oceniasz swoje umiejętności prowadzenia spotkań i umiejętności prezentacyjne?

Jeżeli na któreś z powyższych pytań nie byłeś/aś w stanie odpowiedzieć, nie oznacza to, że nie nadajesz się na PMa. Mają one jedynie na celu pomoc w zdecydowaniu jakim PMem chcesz być.

Dalej chcesz zostać PMem? Jeżeli tak, to zachęcam do przeczytania drugiego artykułu [Project Manager, więc kto? Sprzedaż, czyli RFI, RFP](https://rmakara.github.io/Project-Manager-wiec-kto-Sprzedaz-czyli-rfi-rfp).