---
title: Książki i najlepszy prezent materialny w 2017
image: /assets/2017_12_23_header.jpg
---

# Powrót do czytania

Jestem osobą której nie zdarza mi się czytać wielu książek fabularnych przez co czasami trudno jest mi odnaleźć się w rozmowach książkowych ze znajomymi. Z drugiej jednak strony, zawsze poświęcałem sporo czasu na czytanie materiałów, które w moich wierzeniach pozwalają mi się czegoś nauczyć i traktowałem to jako skrót do zdobycia wiedzy, którą autorzy zdobywali latami.

W pierwszych dwóch kwartałach bieżącego roku to nie wyszło, ponieważ czytałem bardzo mało. Zmiana nastąpiła w czerwcu gdy uznałem, że wypada zrobić trochę dodatkowych kosztów celem redukcji VATu i podatku dochodowego - kupiłem Amazon Kindle Paperwhite 3.

# Kindle Paperwhite 3

Zdecydowanie nie mam zamiaru pisać kolejnej recenzji Kindle, ponieważ takich są już tryliony w Internecie. Poza koniecznością obniżenia podatków kierowałem się:

*   Szerokością ekranu, która przyśpieszy moje tempo czytania.
*   Mobilnością i rozmiarem pozwalającym na wsadzenie urządzenia nie tylko do torby, ale również do kieszeni.
*   Podświetleniem.
*   Ładnym i komfortowo leżącym w ręku etui.

Tyle. Reszta założyłem, że będzie dobra. :) Urządzenie jak najbardziej polecam.

# Książki przeczytane w 2017

Główną funkcją pisania bloga jest okazja do wspomnień i usystematyzowania swojej wiedzy. Paradoksalnie to właśnie to jest głównym argumentem do tworzenia własnych treści. Blog zrobił się dla mnie taką publiczną szufladą, której nikomu nie rozsyłam, a wykorzystuję do porządkowania własnych przemyśleń. Jednocześnie każdy może ją otworzyć.

Dzięki temu mogłem dzisiaj wrócić do książek, które udało mi się wchłonąć głównie dzięki obecności Kindla w moim życiu. Były to:

*   [Domain-Driven Design. Zapanuj nad złożonym systemem informatycznym, Eric Evans](https://helion.pl/ksiazki/domain-driven-design-zapanuj-nad-zlozonym-systemem-informatycznym-eric-evans,domdri.htm#format/d)
*   [Finansowy ninja, Michał Szafrański](http://finansowyninja.pl/)
*   [Jak przestać się martwić i zacząć żyć, Dale Carnegie](http://lubimyczytac.pl/ksiazka/17348/jak-przestac-sie-martwic-i-zaczac-zyc)
*   [Kto zabrał mój ser?, Spencer Johnson](http://lubimyczytac.pl/ksiazka/58072/kto-zabral-moj-ser)
*   [Like a Virgin. Czego nie nauczą Cię w szkole biznesu, Richard Branson](http://lubimyczytac.pl/ksiazka/221962/like-a-virgin-czego-nie-naucza-cie-w-szkole-biznesu)
*   [Mały Książe, Antoine de Saint-Exupéry](http://lubimyczytac.pl/ksiazka/4378415/maly-ksiaze)
*   [Mistrz czystego kodu. Kodeks postępowania profesjonalnych programistów, Robert C. Martin](https://helion.pl/ksiazki/mistrz-czystego-kodu-kodeks-postepowania-profesjonalnych-programistow-robert-c-martin,mckkod.htm#format/d)
*   [Software Craftsman. Profesjonalizm, czysty kod i techniczna perfekcja, Sandro Mancuso](https://helion.pl/ksiazki/software-craftsman-profesjonalizm-czysty-kod-i-techniczna-perfekcja-sandro-mancuso,prorze.htm)
*   [TDD. Sztuka Tworzenia Dobrego Kodu, Kent Beck](http://lubimyczytac.pl/ksiazka/223586/tdd-sztuka-tworzenia-dobrego-kodu)
*   [Zarządzanie 3.0. Kierowanie zespołami z wykorzystaniem metodyk Agile, Jurgen Appelo](https://helion.pl/ksiazki/zarzadzanie-3-0-kierowanie-zespolami-z-wykorzystaniem-metodyk-agile-jurgen-appelo,zarz30.htm#format/d)

# Przemyślenia

O ile podsumowując czytanie w roku 2016 mógłbym wskazać, że najciekawszą przeczytaną pozycją było [The Hard Thing About Hard Things: Building a Business When There Are No Easy Answers, Ben Horowitz](http://lubimyczytac.pl/ksiazka/4339656/the-hard-thing-about-hard-things-building-a-business-when-there-are-no-easy-answers) to w tym roku już nie jest tak łatwo. Każdą z wyżej wymienionych książek oceniam jako co najmniej dobrą i wartościową.

Książka _DDD_ Erica Evansa do której zbierałem się od bardzo dawna ze względu na to w jak nudny sposób jest napisana przypomina, że tworzenie systemów to nie tylko klepanie kodu, ale przede wszystkim komunikacja. _Software Craftsman_ i _Mistrz czystego kodu_ mówią o podobnej tematyce, ale skupiają się na odpowiedzialności i dojrzałości. _TDD_ Kenta Becka okazało się być prostym (ale bardzo fajnym) tutorialem opisującym implementację aplikacji przez programowanie prowadzone testami - świetny przykład, który można uznać za code kata i zaimplementować w każdym języku.

_Finansowy ninja_ zmotywował mnie do powrotu do zapisywania swoich wydatków, odkładania większego procentu swoich zarobków oraz automatyzacji oszczędzenia, która sprawia że cały proces jest właściwie nieodczuwalny.

_Like a Virgin_ Richarda Bransona przypomniało mi głównie o fragmentach autobiografii Bransona czytanej kilka lat temu. _Like a Virgin_ jest serią krótkich artykułów i w zestawieniu z autobiografią - polecam autobiografię.

_Zarządzanie 3.0_ Jurgena Appello jest pierwszą przeczytaną przeze mnie książką, która nie mówi o tym że czerwony młotek jest najlepszym narzędziem do rozwiązania każdego problemu. Nie stawia zarządzania projektami na równi z organizacją pracy zespołowej od czego można dostać uczulenia na polskich konferencjach zarządzania projektami podobnie jak od mówienia, że każda firma na polskim rynku IT pracuje w Scrumie. Książka nie daje jednoznacznych odpowiedzi, a mówi wprost, że to nasze doświadczenie i współpraca z innymi ludźmi mogą pozwolić na maksymalizację efektywności w danym kontekście. “Parafrazując” słowa z pewnej prezentacji:

> Model jest próbą przeniesienia (1,5 x 10^11) neuronów ludzkiego mózgu na jeden slajd.
> 
> – Sławomir Sobótka

warto wspomnieć o [innych, pochodzących z lat 70’ i przytaczanych przez Jurgena w jego książce](https://en.wikipedia.org/wiki/All_models_are_wrong):

> Wszystkie modele są błędne, ale niektóre z nich mogą być przydatne.
> 
> – George E. P. Box

Wreszczie ostatnia grupa przeczytanych przeze mnie książek w którą stronę pchnął mnie film [How to Stop Worrying & Stressing, Michała Sadowskiego z Brand24](https://www.youtube.com/watch?v=qxvTM37M8Zc) opublikowany na początku listopada. Książki genialne, bo książki o życiu. Zawsze aktualne. _Jak przestać się martwić i zacząć żyć_ ujawnia aktualną od milionów lat prawdę, że większość rzeczy, którymi się martwimy - nigdy się nie wydarzą. _Mały książe_ daje szansę na przypomnienie sobie, że najmądrzejszymi ludźmi na świecie są dzieci i to od nich powinniśmy się uczyć. _Kto zabrał mój ser_ to najpiękniejsze wyjaśnienie agile w kontekście życia. :)

> Zmieniaj się razem ze swoim Serem i ciesz się tym!
> 
> – Spencer Johnson

# Notowanie

Wraz z zakupem Kindla zmieniło się jeszcze jedno. Gdy w przeszłości czytałem dowolne materiały tekstowe to przelatywałem przez nie wzrokiem, aby po ich zakończeniu je odłożyć i pozwolić na powolne ulatywanie ze mnie nabytej wiedzy. W tym roku odkryłem niesamowity feature aplikacji [Evernote](https://www.evernote.com/), który pozwala na stworzenie notatki na podstawie zdjęcia. Funkcja jest na tyle mądra, że automatycznie wycina z kadru ekran Kindle i tworzy notatkę zdjęciową jedynie na podstawie wykadrowanego ekranu urządzenia. Genialne rozwiązanie pozwalające zachować najlepsze fragmenty książek na dłużej.

# Plan na styczeń

Pisanie tego artykułu sprawiło mi pewną satysfakcję, ponieważ mogłem odświeżyć to czego nauczyłem się przez ten rok. Zauważyłem, że nawet tak wysokopoziomowe opisanie każdej z książek przywołało pewne wspomnienia o tym co mi dała każda z nich.

Planem na styczeń będzie stworzenie strony na blogu będącej repozytorium wszystkich książek, które wniosły coś do mojego programistyczno-menadżersko-życiowego życia. Teraz wydaje się to być idealnym sposobem na odkopanie wiedzy zbieranej latami. :)

* * *

#### Źródła i pojęcia

*   \[1\] [All models are wrong, Wikipedia](https://en.wikipedia.org/wiki/All_models_are_wrong)
*   \[2\] [How to Stop Worrying & Stressing, Michał Sadowski](https://www.youtube.com/watch?v=qxvTM37M8Zc)
*   \[3\] [Evernote](https://www.evernote.com/)
