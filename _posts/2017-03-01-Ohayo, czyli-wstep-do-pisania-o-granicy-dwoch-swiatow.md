---
layout: post
title: Ohayō, czyli wstęp do pisania o granicy dwóch światów
image: /assets/20170301_header.jpg
---

# Daj się poznać 2017

Konkurs programistyczny [Daj się poznać 2017](http://dajsiepoznac.pl) organizowany przez [Macieja Aniserowicza](https://www.linkedin.com/in/maciejaniserowicz) był jednym z trzech głównych czynników mających wpływ na rozpoczęcie dzielenia się własną treścią w Internecie. DSP17 polega na rozwijaniu własnego projektu open source w dowolnej, wybranej przez Ciebie technologii i dzieleniu się nim ze światem. Przez 3 miesiące uczestnicy rozwijają wyżej wymieniony projekt opisując go jednym artykułem tygodniowo. Drugi artykuł nie musi dotyczyć rozwijanego kawałku oprogramowania, ale dalej powinien być nastawiony na branżę IT.

Takie założenia konkursowe ułatwiają:

* Poznanie interesującej nas technologii - niekoniecznie związanej z naszą codzienną pracą.
* Poznanie ludzi z polskiej sceny programistycznej.
* Otwarcie się na publikacje własnych treści i poddanie ich ocenie.
* Wzajemną motywację uczestników konkursu.
* Poprawę umiejętności i cech związanych z lingwistyką, marketingiem, programowaniem, ewaluacją, pewnością siebie, determinacją.

# Kawałek mojej historii - [LinkedIn](https://www.linkedin.com/in/rafalmakara/)

W życiu dzisiejszym zawodowo wykonuję obowiązki Project Managera. W przeszłości jednak, przez kilka lat zarabiałem na życie programowaniem, a w ramach odskoczni od codzienności pojawiały się inne przychody związane z nagrywaniem filmów, montażem, żonglerką czy założeniem 3-osobowej firmy zajmującej się międzynarodowym importem towaru (Azja!) i sprzedażą internetową.

Decyzja, którą podjąłem mając 21 lat mówiła o tym, że nie wyobrażam sobie mojej osoby programującej przez 8 godzin dziennie w wieku 30 lat. Ta magiczna granica stała się deadlinem na zmianę ścieżki programistycznej na rzecz zarządzania. Stało się to jednak 4 lata szybciej.

# Motywacja

Pierwszym z głównych motywatorów programowania w godzinach nocnych nawet na bardzo podstawowym poziomie oraz blogowania było zderzenie z rzeczywistością pracy Project Managera oraz pożegnaniu się z odczuwaniem flow - lub jak kto woli, przepływu - stanie o którym mówi świetna prezentacja [Flow, the secret to happiness by Mihaly Csikszentmihalyi](https://www.ted.com/talks/mihaly_csikszentmihalyi_on_flow?language=en). Stan ten podczas programowania daje możliwość zamknięcia się w piwnicy i zapomnienia o istnieniu pojęcia czasu przez wiele godzin. Praca Project Managera przekształca flow w spotkania, arkusze kalkulacyjne, harmonogramy, issue tracker i często w brak możliwości pokazania wyprodukowanego przez siebie klocka, na koniec produktywnego dnia.

Drugim i najważniejszym motywatorem byli ludzie, którzy ramie w ramie wystartowali w konkursie. Każda z ponad 1000 zgłoszonych osób przyłożyła swoją rękę do powstania tego artykułu. Jednak osoby mające największy wpływ na mnie to te, które znam:

* Andrzej Pawcenis - [https://inkoguto.github.io](https://inkoguto.github.io)
* Filip Rakowski - [https://github.com/dravek99/daj-sie-poznac](https://github.com/dravek99/daj-sie-poznac)
* Iwona Jóźwiak - [http://iwona.giat.pl](http://iwona.giat.pl)
* Łukasz Marszałek - [http://www.lmarszalek.pl/blog](http://www.lmarszalek.pl/blog)
* Łukasz Żmudziński - [http://zmudzinski.me](http://zmudzinski.me)
* Maciej Daniłowicz - [http://maciej-danilowicz.pl](http://maciej-danilowicz.pl)
* Marcin Kwiatkowski - [http://marcin-kwiatkowski.com](http://marcin-kwiatkowski.com)
* Marcin Lasak - [http://blog.marlas.pl](http://blog.marlas.pl)
* Mariusz Pisz - [http://mariuszpisz.pl](http://mariuszpisz.pl)

Za fakt zmuszenia mnie do tego należy się Wam - dziękuję! ;)

> Jeśli będziesz przychodził przykładowo o czwartej, zacznę być szczęśliwy już o trzeciej.
> 
> – Antoine de Saint-Exupéry, Katya Longhi. Mały Książe.

# Motyw przewodni, czyli granica światów

Blog będzie opowiadał o różnicach i podobieństwach świata programistycznego i świata zarządzania projektami. Poruszy odmienne sposoby patrzenia na te same problemy oraz zobrazuje aspekty jednego świata, niedostrzegalne z powierzchni drugiego.

> Dorośli nigdy nie potrafią sami zrozumieć. A dzieci bardzo męczy konieczność stałego objaśniania.
> 
> – Antoine de Saint-Exupéry, Katya Longhi. Mały Książe.

# Projekt programistyczny

Równolegle do publikowanych treści powstaną podstawowe narzędzia automatyzujące żmudne czynności wykonywane w ramach pracy PMa. Początkowo przyjmie to formę opiewających w duże ilości hardcodu skryptów Pythonowych, a po wyklarowaniu wizji na projekt zacznie przeobrażać się w aplikację opartą o framework Django, która będzie możliwa do wykorzystywania przez nieprogramistów.

* * *

#### Źródła i pojęcia

*   \[1\] Antoine de Saint-Exupéry, Katya Longhi. Mały Książe.
*   \[2\] [Mihaly Csikszentmihalyi. Flow, the secret to happiness](https://www.ted.com/talks/mihaly_csikszentmihalyi_on_flow?language=en)
